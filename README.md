# Seekers_AstroPi

## SEEKERS


Bessone Elisa, Chiapale Asia, Ramondetti Marco, Forneris Francesco, Gugnino Alberto

Il progetto consiste una ricerca basata su tre scopi principali:

* rilevare inquinanti sulla superficie marina;
* rilevare la presenza di fitoplancton negli oceani;
* tentare di misurare l’inquinamento luminoso nelle ore notturne;

Lo scopo principale è l’analisi degli oceani per monitorare l’inquinamento: l’ipotesi è di trovare isole di plastica o agenti inquinanti galleggianti che alterano il normale ecosistema marino.

La seconda analisi viene fatta sulla quantità di fitoplancton e degli organismi fotosintetizzanti presenti nel plancton, mediante analisi NDVI delle immagini scattate con la near-infrared camera di Astro PI IR.

Ipotizziamo che nel caso di inquinamento superficiale degli oceani, la presenza di fitoplancton sarà inferiore rispetto alle aspettative e l’acqua sarà più opaca a causa della luce solare che fatica a oltrepassare lo strato superficiale per via dei rifiuti e che viene assorbita dagli inquinanti stessi.

Grazie all’analisi della posizione del fitoplancton, principale sostanza nutritiva di alcuni crostacei, si potrà concludere quali sono le zone più popolate da esseri viventi.

L’ultimo punto della ricerca riguarda la misura dell'illuminazione antropica diretta verso lo spazio dalla terraferma durante le ore notturne. Proveremo a correlare l’inquinamento luminoso delle aree sorvolate durante il periodo notturno, con il livello di antropizzazione e di sviluppo delle aree stesse.

Per ricavare i dati da analizzare verrà utilizzato l’Astro Pi IR, il quale permetterà di ottenere immagini NDVI per effettuare misurazioni sulla vegetazione. Il sensore Coral ML accelerator permetterà di eseguire algoritmi di machine learning per l'analisi delle immagini ottenute dalla HQ Near-infrared Camera sulla quale è posizionato il filtro rosso. Registreremo anche i dati forniti da Gyroscope, accelerometer, and magnetometer. Per la miglior collaborazione del gruppo verrà sfruttato il software Github, il quale permette di condividere i dati e di lavorare contemporaneamente ad uno stesso progetto.
